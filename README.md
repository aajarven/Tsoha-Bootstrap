# Tietokantasovelluksen esittelysivu
## Linkkejä
* [Sovellus](http://aajarven.users.cs.helsinki.fi/tsoha/)
* [Dokumentaatio](https://github.com/aajarven/Tsoha-Bootstrap/raw/master/doc/dokumentaatio.pdf)

## Työn aihe
Työn tavoitteena on toteuttaa kurssikyselyjärjestelmä, jonka avulla opiskelijoilta voidaan kerätä palautetta kursseista. Järjestelmää voidaan käyttää koko tiedekunnassa ja kyselyt sisältävätkin sekä koko tiedekunnan laajuisia kysymyksiä että laitos- ja kurssikohtaisia kysymyksiä. Kysymysten vastaukset voivat olla avoimia tai ne voidaan valita numeroasteikolta tai muusta annetusta arvojoukosta.

Kurssin luennoitsija voi lisätä, poistaa ja muokata kurssikohtaisia kysymyksiä ja laitoksen ja tiedekunnan hallintohenkilöstö niiden kysymyksiä. Samoin uusille kursseille voidaan luoda uusia kyselyitä ja vanhoja voidaan poistaa. Kyselyn muokkaaminen tai poistaminen edellyttää kuitenkin, ettei kysely ole parhaillaan käynnissä.

Laitos ja tiedekunta voivat hakea yhteenvedon kurssin tai kurssien kysymysten tuloksista kuten vastaajamääristä tai tiettyyn kysymykseen saaduista vastauksista. Kurssin pitäjä saa järjestelmästä yksityiskohtaisen raportin kyselyn tuloksista aina halutessaan.
